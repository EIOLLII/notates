# 2024
Styret i Skeiv Ungdom Troms har valgt å dele handlingsplanen for det neste året i kategorier.
Dette gjør vi for å få en mer oversiktlig tekst og for at vi skal kunne komme frem til mer
konkrete og spesifikke punkter innenfor hver kategori.

Styret:
Styret i Skeiv Ungdom Troms (heretter forkortet til SkU Troms) skal arbeide for mangfold,
kunnskapsopplysning, mot diskriminering og for å gi unge skeive en trygg og fordomsfri
møteplass. Vi skal ha styremøter minst 1 gang i måneden hvor vi gjennomgår sakslister med
orienteringer, diskusjoner og vedtekter, og fordeler ansvar for arrangementer og aktiviteter.

Medlemsaktivitet:
Vi skal arrangere minimum 1 medlemsarrangement i måneden, med unntak av ferier, hvor det
skal være enkel servering og drikke hvis arrangementene blir avholdt fysisk. Vi skal invitere til
en åpen og trygg stemning hvor alle skal kunne være seg selv uansett vilkår.

Markeringer:
I henhold til spesielle anledninger skal vi arrangere og tilpasse arrangementer. Dette inkluderer
medlemsmøter med fokus på markeringsdager som bi-synlighetsdagen, transminnedagen,
aidsdagen o.l, og større arrangementer som vår årlige pride og 17. mai hvis mulig.

Verving:
Vi skal opplyse om fordelene ved å være med i skeiv ungdom og rekruttere nye medlemmer. Vi
ønsker å øke medlemstallene våre med 20 og være mer aktiv på verving både på
arrangementer, og med kampanjer. Vi skal bli bedre med reklamering både på nett, og via
plakater på relevante steder som skoler. Som en del av vervingen skal styret jobbe mer aktivt
på sine arrangementer i tillegg til å benytte alle stands som en mulighet til flere medlemmer.

Samarbeid Nord:

Skeiv Ungdom Troms skal jobbe aktivt for å styrke samarbeidet mellom Skeiv Ungdoms
lokallag i Nord-Norge samt andre skeive aktører i Tromsø. Styret i SkU Troms skal jobbe for at
dette samarbeidet holdes ved like og fortsetter med stor gevinst for lokallaget. Her er det blant
annet viktig å opprettholde det gode samarbeidet vi har hatt med Tvibit, Arctic Pride, UMT
Domkirka og Bymisjonen. Vi ønsker også å få flere nye samarbeid med andre partipolitiske
nøytrale ungdomsorganisasjoner med tanke på interseksjonalitet. Med andre ord for å nå ei
bredere skeiv målgruppe.

Aktivitetsgrupper:
Skeiv Ungdom Troms har som mål å tilrettelegge for opprettelsen og fortsettelsen av
aktivitetsgrupper i regionen, Da spesielt med tanke på Harstad og Senja. Dette skal gjøres ved å
ha arrangementer der, rekruttere lokale ungdom som kan hjelpe, samt at vi deltar på Harstad
og Senja Pride.

# 2025

skeiv lørdag i arbeidsprogram?
ukentlige arrangement
